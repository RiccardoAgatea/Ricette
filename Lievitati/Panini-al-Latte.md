---
title: "Panini al Latte | Lievitati | Ricette"
---
# Panini al Latte

## Ingredienti

### Per l'impasto

- 250g farina
- 250g farina manitoba (eventualmente sostituibile con farina normale)
- 300ml latte
- 60g zucchero
- 50g burro
- 6g lievito di birra fresco
- 7g sale

### Per spennellare

- 1 uovo
- 20g latte

## Procedimento

Sciogliere il lievito e due cucchiaini di zucchero in 100ml di latte prelevato dalla dose indicata. Sciogliere il burro e farlo intiepidire. Mescolare il resto del latte con il burro fuso, il resto dello zucchero e il sale. Setacciare la farina in una ciotola capiente ed unire i due composti ottenuti dal latte. Mescolare finché i liquidi non si sono assorbiti, per poi trasferire l'impasto su un piano da lavoro unto con del burro fuso freddo. Impastare per almeno 15 minuti fino ad ottenere un composto liscio ed elastico. Formare una palla, porla in una ciotola unta con del burro fuso e chiuderla con la pellicola trasparente. Lasciar lievitare per almeno 2 ore in forno spento con la luce accesa.

Passate le 2 ore, estrarre l'impasto e formare un filoncino, per poi dividerlo in porzioni da 30g. Formare delle palline e disporle ben distanziate su una leccarda foderata di carta da forno. Sbattere il latte e l'uovo in una ciotola e spennellare le palline. Lasciar lievitare le palline in forno spento con la luce accesa per 30 minuti, per poi infornarle in forno statico preriscaldato a 200° per 12 minuti. I panini sono cotti quando sono ben dorati in superficie. Lasciar raffreddare completamente su una gratella.

***

*[Indice](..)*