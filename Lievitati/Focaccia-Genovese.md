# Focaccia Genovese

## Ingredienti

### Per l'impasto

- 300g farina
- 300g farina manitoba (eventualmente sostituibile con farina normale)
- 400ml acqua
- 40ml olio d'oliva
- 25g lievito di birra fresco
- 15g sale
- 2 cucchiaini di zucchero

### Per condire

- 100ml olio d'oliva
- Sale grosso q.b.
- Spezie a scelta q.b.

## Procedimento

Setacciare metà farina in una ciotola capiente ed aggiungere il sale, lo zucchero, l'acqua e l'olio. Mescolare per ottenere una pastella omogenea, per poi aggiungere il lievito spezzettato e il resto della farina setacciata. Impastare per ottenere un impasto liscio ed omogeneo. Ungere una teglia con 5ml di olio e porci il panetto di impasto, cercando di dargli una forma rettangolare; spennellare il panetto con l'olio, e poi lasciarlo lievitare per un'ora.

Passata l'ora di lievitazione, stendere la pasta sulla teglia (che deve essere abbondantemente unta) e spennellarla nuovamente con l'olio. Cospargere la superficie di sale grosso e lasciar lievitare per mezz'ora. Successivamente, bucherellare la superficie con i polpastrelli unti di olio, versare il rimanente olio sulla superficie e lasciar lievitare per un'altra mezz'ora. Al termine della lievitazione infornare a 200° per 15 minuti. Lasciare intiepidire la focaccia su una gratella.

***

*[Indice](../Readme.md)*