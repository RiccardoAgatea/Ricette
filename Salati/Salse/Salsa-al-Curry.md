---
title: "Salsa al Curry | Salse | Salati | Ricette"
---
# Salsa al Curry

## Ingredienti *per condire una porzione per una persona*

- 125ml latte intero
- 10g amido di mais
- 2 cucchiaini di curry
- Un pizzico di paprika forte (opzionale)

## Procedimento

Mescolare le polveri in un pentolino con una frusta a mano, avendo cura di rompere tutti i grumi, per ottenere un composto sabbioso e omogeneo. Aggiungere circa metà latte e scioglierci completamente le polveri continuando a mescolare con la frusta, eliminando tutti i grumi prima di procedere. Aggiungere infine il resto del latte e mescolare per ottenere un composto completamente omogeneo.

Porre su una fiamma bassa mescolando continuamente per alcuni minuti. La salsa si addenserà improvvisamente: continuare a mescolare energicamente finché non sarà completamente addensata e spegnere il fuoco. Trasferire immediatamente in un bicchiere per evitare che continui a cuocere e si bruci.

***

*[Indice](../..)*
